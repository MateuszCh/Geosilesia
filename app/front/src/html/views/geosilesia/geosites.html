<main>
    <section>
        <h2>Geostanowiska</h2>
        <p>Geostanowiska to szczególnie wartościowe stanowiska geologiczne i geomorfologiczne mające znaczenie dla zrozumienia historii Ziemi. Są one jednym z ważniejszych elementów oceny i analizowania georóżnorodności oraz pełnią niezwykle ważną rolę w geoochronie i mają istotne znaczenie dla geoturystyki (patrz Słownik pojęć).</p>
        <p>Najpełniejszym źródłem informacji o dziedzictwie geologicznym i geomorfologicznym Polski jest Centralny Rejestr Geostanowisk Polski (CRGP). Jest to popularnonaukowa internetowa baza danych prowadzona i zarządzana przez Państwowy Instytut Geologiczny – PIB (PIG-PIB), realizowana na zamówienie Ministerstwa Środowiska, a finansowana ze środków Narodowego Funduszu Ochrony Środowiska i Gospodarki Wodnej. PIG rozpoczął realizację projektu w 2008 roku, a w 2010 r. udostępnił internetową aplikację z wyszukiwarką informacji o geostanowiskach. Rejestr jest stale aktualizowany i uzupełniany, ponieważ łatwy dostęp do informacji o georóżnorodności danego regionu jest ważny zarówno dla administracji państwowej, jak i samorządowej, a także dla wszystkich organizacji i stowarzyszeń zajmujących się problematyką ochrony przyrody.</p>
        <p>W internecie dostępna jest także baza polskich geostanowisk utworzona przez Instytut Ochrony Przyrody PAN (Miśkiewicz 2004; Alexandrowicz 2006, 2012) oraz katalogi obiektów geoturystycznych opracowane dla Ministerstwa Środowiska (Słomka i in. 2006; Słomka 2012).</p>
        <p>CRGP umożliwia wyszukiwanie obiektów jednocześnie w 2 kategoriach: wg jednostek administracyjnych różnej rangi (3 poziomy) lub jednostek strukturalnych (geologicznych) albo według arkuszy Szczegółowej Mapy Geologicznej Polski (1:50 000). Druga kategoria wyszukiwania stanowi kombinację 6 cech: a) typ obiektu z podkategoriami: elementy rzeźby, obiekty wodne, odsłonięcia geologiczne, stanowiska paleontologiczne, pozostałości górnictwa, miejsca występowania interesujących minerałów i skał oraz inne; b) ranga obiektu (lokalna, regionalna, krajowa, międzynarodowa); c) status ochronny; d) stan zachowania; e) położenie względem szlaków turystycznych; f) dostępność (Warowna i in. 2013).</p>
        <p><strong>W CRGP znajduje się obecnie 3745 obiektów z całego kraju (stan w dniu 31.XII.2016 r.). Wśród nich jest 405 geostanowisk z terenu województwa śląskiego, w tym 150 obiektów opracowanych przez pracowników Wydziału Nauk o Ziemi Uniwersytetu Śląskiego w ramach projektu BioGeo Silesia – ORSIP (Chybiorz i in. 2015; Chybiorz & Kowalska 2017).</strong></p>
        <p>Zawartość Rejestru jest także udostępniana poprzez aplikację mapową Centralnej Bazy Danych Geologicznych (CBDG) i aplikację mobilną GeoLOG (warstwa Georóżnorodność), a dane przestrzenne dostępne są bezpłatnie w formie usług WMS i WFS oraz plików SHP na Portalu CBDG. Śląskie geostanowiskach i jaskinie (Grodzicki & Machalska 2011) można również przeglądać w module Przyroda Otwartego Regionalnego Systemu Informacji Przestrzennej (ORSIP ), czyli w Geoportalu Województwa Śląskiego.</p>
        <ul class="geosites">
            <li>
                <a class="geosites__link"
                   href="http://geostanowiska.pgi.gov.pl/gsapp_v2/">
                    <img class="geosites__image"
                         src="images/geosilesia/geosites/crgp2.png"
                         alt="">
                </a>
            </li>
            <li>
                <a class="geosites__link"
                   href="http://bazagis.pgi.gov.pl/website/cbdg/viewer.htm">
                    <img class="geosites__image"
                         src="images/geosilesia/geosites/cbdg2.png"
                         alt="">
                </a>
            </li>
            <li>
                <a class="geosites__link"
                   href="http://m.bazagis.pgi.gov.pl/cbdg/#/landing">
                    <img class="geosites__image"
                         src="images/geosilesia/geosites/GeoLOG.png"
                         alt="">
                </a>
            </li>
            <li>
                <a class="geosites__link"
                   href="http://mapy.orsip.pl/imap/?gpmap=gp4_a">
                    <img class="geosites__image"
                         src="images/geosilesia/geosites/orsip.png"
                         alt="">
                </a>
            </li>
        </ul>
        <h3 class="footnotes__heading">Uwaga!!!</h3>
        <p>Zwiedzanie stanowisk geologicznych może być niebezpieczne dla życia lub zdrowia. Twórcy serwisu nie biorą odpowiedzialności za ewentualne wypadki zaistniałe podczas ich zwiedzania. Wstęp do niektórych obiektów jest zabroniony, inne można zwiedzać tylko z udostępnionych miejsc lub po uzgodnieniu z prawnym właścicielem. Część prezentowanych w serwisie obiektów objętych jest różnymi formami ochrony (pomniki, stanowiska dokumentacyjne, rezerwaty) i obowiązują wobec nich odpowiednie zakazy. Np. w rezerwatach przyrody obowiązuje zasada poruszania się tylko po wyznaczonych szlakach. Wejście do jaskiń w rezerwatach przyrody możliwe jest wyłącznie po uzyskaniu indywidualnego zezwolenia, o które należy wnioskować do Regionalnej Dyrekcji Ochrony Środowiska w Katowicach. </p>
    </section>
    <section class="literature">
        <h2 class="literature__heading">Wybrana literatura</h2>
        <ul class="literature__sources">
            <li>ALEXANDROWICZ Z. & POPRAWA D. (red.) 2000. Ochrona georóżnorodności w polskich Karpatach z Mapą chronionych i proponowanych do ochrony obszarów i obiektów przyrody nieożywionej, 1 : 400 000. Państw. Inst. Geol., Warszawa.</li>
            <li>ALEXANDROWICZ Z. 2006. Framework of European geosites in Poland. Nature Conservation 62: 63–87.</li>
            <li>ALEXANDROWICZ Z. 2012. Poland. [W:] Wimbledon WAP. & Smith-Meyer S. (eds.) Geoheritage in Europe and its conservation. ProGEO Oslo: 254–263.</li>
            <li>CHYBIORZ R., BARDZIŃSKI W. & NITA J. 2008. Godne uwagi obszary i obiekty przyrody nieożywionej w województwie śląskim. [w:] I Polski Kongres Geologiczny, Kraków 26-28 czerwca 2008. Abstrakty: 17.</li>
            <li>CHYBIORZ R. & TYC A. 2012. Raport o przyrodzie nieożywionej województwa śląskiego. [w:] J.B. Parusel (red.), Raporty Opinie 6 - Strategia ochrony województwa śląskiego do roku 2030, Centrum Dziedzictwa Przyrody Górnego Śląska w Katowicach, tom 1: 1–52 + 4 ryciny.</li>
            <li>CHYBIORZ R. & KOWALSKA M. 2017. Inwentaryzacja i ocena atrakcyjności geostanowisk województwa śląskiego. Prz. Geol. 65(6): 365–374.</li>
            <li>GRODZICKI J. & MACHALSKA E. 2011. Jaskinie Polski – nowy internetowy serwis Centralnej Bazy Danych Geologicznych PIG-PIB. Prz. Geol. 59(10): 678–680.</li>
            <li>NITA J. & CHYBIORZ R. (red.) 2014. Wyrobiska i geostanowiska w krajobrazie. Problem adaptacji i udostępnienia. Prace Komisji Krajobrazu Kulturowego PTG, 26. </li>
            <li>SŁOMKA T. (red.) 2012. Katalog obiektów geoturystycznych w obrębie pomników i rezerwatów przyrody nieożywionej. Ministerstwo Środowiska, Narodowy Fundusz Ochrony Środowiska i Gospodarki Wodnej, Akademia Górniczo-Hutnicza w Krakowie.</li>
            <li>SŁOMKA T., DOKTOR M., JONIEC A. & KICIŃSKA-ŚWIDERSKA A. (red.) 2006. Katalog obiektów geoturystycznych w Polsce (obejmuje wybrane geologiczne stanowiska dokumentacyjne). Wydział Geologii, Geofizyki i Ochrony Środowiska AGH, Kraków.</li>
            <li>TOKARSKA-GUZIK B., CHYBIORZ R. & PARUSEL J.B. (red.) 2015. Baza danych przestrzennych w zarządzaniu zasobami środowiska przyrodniczego województwa śląskiego. Uniwersytet Śląski w Katowicach, Katowice.</li>
            <li>WAROWNA J., MIGOŃ P., KOŁODYŃSKA-GAWRYSIAK R., KIEBAŁA A. & ZGŁOBICKI W. 2013. Geomorphosites of Poland: the role played by the Central Register of Geosites. Landform Analysis 22: 117–124.</li>
        </ul>
    </section>
</main>