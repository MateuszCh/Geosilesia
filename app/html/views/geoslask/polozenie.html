<main ng-controller="StructuresController">
    <section class="tabs">
        <h2>Położenie</h2>
        <ul>
            <li class="structure-1" ng-click="checkTab(1)" ng-class="{'selectedTab' : activeTab == 1}">Administracyjne i kartograficzne</li>
            <li class="structure-2" ng-click="checkTab(2)" ng-class="{'selectedTab' : activeTab == 2}">Fizycznogeograficzne</li>
            <li class="structure-3" ng-click="checkTab(3)" ng-class="{'selectedTab' : activeTab == 3}">Hydrograficzne</li>
        </ul>
        <div>
            <div id="structure-1" class="structures" ng-class="{'slide' : activeTab == 1}">
                <section id="structure-1-1">
                    <h3>Położenie administracyjne</h3>
                    <p>Województwo śląskie to jednostka samorządu terytorialnego i jednostka podziału administracyjnego w południowej części Polski. Według danych GUS z 1 stycznia 2016 r. województwo zajmowało powierzchnię 12 333 km², czyli 3,9% terytorium kraju, co daje 14 miejsce pod względem wielkości powierzchni kraju. Zamieszkiwało je 4 570 849 osób (2 miejsce w kraju, po województwie mazowieckim). Siedzibą władz województwa są Katowice.</p>
                    <p>Śląskie graniczy z województwami: opolskim od zachodu (długość granicy 238 km), łódzkim od północy (143 km), świętokrzyskim od północnego-wschodu (120 km) i małopolskim od wschodu (292 km). Południowa granica województwa jest zarazem granicą państwową z Republiką Czeską (150 km) i Republiką Słowacką (87 km) (WODGiK 2016).</p>
                    <p>Województwo śląskie jest jedyną jednostką trójstopniowego podziału terytorialnego kraju, w której jest więcej miast na prawach powiatu (19) niż powiatów (17). Na trzecim stopniu podziału administracyjnego województwo składa się ze 167 gmin, w tym 49 miejskich, 22 miejsko–wiejskich oraz 96 wiejskich (patrz ORSIP – Dane podstawowe – Granice administracyjne).</p>
                    <figure class="sixty">
                        <img src="images/polozenie/wsl_polozenie-administracyjne-kartograficzne_72.gif" alt="Położenie administracyjne i kartograficzne Województwa Śląskiego">
                        <figcaption><a href="pdf/wsl_polozenie-administracyjno-kartograficzne_geosilesia.pdf">Pobierz wielowarstwowy PDF</a></figcaption>
                    </figure>
                </section>
                <section id="structure-1-2">
                    <h3>Położenie kartograficzne</h3>
                    <p>Obszar województwa śląskiego leży w na półkulach wschodniej i północnej. Przez jego terytorium przechodzi południk 19°E (oznaczony w Chorzowie) oraz równoleżniki 50°N (pomnik w Wodzisławiu Śląskim) i 51°N.</p>
                    <p>Skrajnymi punktami granicy województwa są (WODGIK 2016):</p>
                    <ul class="disc-list">
                        <li>na północny 51°05′58″, 18°55'23"– nurt Warty w pn. wsch. narożniku działki ewidencyjnej nr 18/1; powiat kłobucki, gmina Popów, ok. wsi Lelity;</li>
                        <li>południowy 49°23′38″, 19°01'37" – słupek graniczny nr 161/6, stoki Jaworzyny pomiędzy Wlk. Raczą a Przegibkiem; powiat żywiecki, gmina Rajcza, wieś Rycerka;</li>
                        <li>zachodni 18°02′06″, 50°03'57" – słupek graniczny nr 45/5; powiat raciborski, gmina Pietrowice Wielkie, okolice wsi Gródczanki;</li>
                        <li>wschodni 19°58′26″, 50°28'37" – pn. wsch. narożnik działki ewidencyjnej nr 124; powiat zawierciański, gmina Żarnowiec, las ok. wsi Koryczany.</li>
                    </ul>
                    <p>Rozpiętość równoleżnikowa województwa (różnica długości geograficznej punktów położonych najdalej na wschód i zachód) wynosi więc 1°56′20″.</p>
                    <p>Rozciągłość południkowa województwa (różnica szerokościami geograficznymi punktów wysuniętych najbardziej na północ i południe) wynosi 1°42′20″.</p>
                </section>
            </div>
            <section id="structure-2" class="structures" ng-class="{'slide' : activeTab == 2}">
                <h3>Położenie fizycznogeograficzne</h3>
                <p>Główną cechą ukształtowania powierzchni Polski jest pasowy układ jednostek rzeźby terenu, powstał w wyniku długotrwałych procesów geologicznych, m.in. ruchów górotwórczych i zlodowaceń (Gilewska 1997). Każdy z 6 pasów krajobrazowych podzielony jest na mniejsze jednostki, zwane krainami geograficznymi. Spośród wielu podziałów Polski na krainy geograficzne najbardziej powszechny jest podział fizycznogeograficzny według Kondrackiego (2002), od poziomu prowincji, przez podprowincje, makroregiony do mezoregionów (patrz WIKIPEDIA). Zasięgi i nazwy jednostek fizycznogeograficznych nie zawsze pokrywają się z jednostkami geomorfologicznymi (patrz ORSIP – Przyroda – Zasoby przyrody nieożywionej – Regionalizacja fizycznogeograficzna).</p>
                <p>Województwo śląskie, jako jedyne w kraju, położone jest na terenie 4 z 6 pasów krajobrazowych: </p>
                <ul class="disc-list">
                    <li>pas młodych gór fałdowania alpejskiego (Karpaty),</li>
                    <li>pas obniżeń związanych z zapadliskami, które towarzyszą młodym górom (kotliny podkarpackie),</li>
                    <li>pas wyżyn (Wyżyny Południowopolskie), starych gór (Góry Świętokrzyskie i Sudety) i towarzyszących im obniżeń,</li>
                    <li>pas nizin stanowiących fragment Niżu Środkowoeuropejskiego (strefa staroglacjalna).</li>
                </ul>
                <p>Część zachodnią województwa zajmują niziny (makroregion Nizina Śląska). Na północy i w części centralnej rozciąga się pas wyżyn południowopolskich (Wyżyna Śląska, Wyżyna Woźnicko-Wieluńska, Wyżyna Krakowsko-Częstochowska, Wyżyna Przedborska i Niecka Nidziańska). Natomiast wzdłuż południowych krańców województwa przebiega pas kotlin przedgórskich (Kotlina Ostrawska i Kotlina Oświęcimska) i młodych gór (makroregion Pogórze Zachodniobeskidzkie i Beskidy Zachodnie).</p>
                <p>Charakterystyka regionów fizycznogeograficznych przedstawiona jest m.in. w Encyklopedii Województwa Śląskiego (EWOŚ) i w cytowanej tam literaturze.</p>
            </section>
            <section id="structure-3" class="structures" ng-class="{'slide' : activeTab == 3}">
                <h3>Położenie hydrograficzne</h3>
                <p>Obszar województwa w całości leży w zlewisku Oceanu Atlantyckiego, a konkretnie w zlewiskach dwóch mórz śródziemnych: Bałtyckiego i Czarnego. Do zlewiska Morza Bałtyckiego należą obszary dorzeczy Odry (55,3% powierzchni województwa) i Wisły (44,3%), a do zlewiska Morza Czarnego obszar dorzecza Dunaju (0,2%). Zlewiska mórz oddziela kontynentalny (europejski) dział wodny, a dorzecza Odry i Wisły dział wodny pierwszego rzędu. Obszar dorzecza Wisły obejmuje fragmenty regionów wodnych: Małej Wisły, Górnej Wisły i Środkowej Wisły, a obszar dorzecza Odry fragmenty regionów wodnych: Górnej Odry, Środkowej Odry i Warty. Niewielki fragment obszaru dorzecza Dunaju należy do regionu wodnego Czadeczki (patrz geoportal KZGW).</p>
                <p>Taki układ sieci rzecznej powoduje, że śląskie jest jedynym województwem w kraju, przez które przepływają wody trzy najdłuższych rzek Polski: Wisły, Odry i Warty. Ponadto na zachodnim stoku Baraniej Góry w Beskidzie Śląskim (gm. Wisła) znajdują się źródła Wisły, a w Kromołowie na Wyżynie Częstochowskiej (gm. Zawiercie) źródła Warty.</p>
                <p>W centralnej części województwa występuje największe w Polsce pojezierze antropogeniczne, powstałe głównie w wyniku działalności człowieka, tzw. „Górnośląskie Pojezierze Antropogeniczne” (patrz WIKIPEDIA).</p>
                <p>Charakterystyka działów wodnych i podziału hydrograficznego, cieków powierzchniowych, zbiorników wodnych, kanałów i rowów przedstawiona jest m.in. w Encyklopedii Województwa Śląskiego (EWOŚ) i w cytowanej tam literaturze.</p>
            </section>
        </div>

    </section>
    <section class="literature">
        <h2>Wybrana literatura</h2>
        <ul class="listOfSources">
            <li>GILEWSKA S. 1997. Główne strefy morfogenetyczne i wiek bezwzględny rzeźby. [W:] Atlas Rzeczypospolitej Polski. Mapa 23.2 Pochodzenie i wiek rzeźby. Główny Geodeta Kraju.</li>
            <li>KONDRACKI J. 2002. Geografia regionalna Polski. PWN Warszawa.</li>
            <li><a href="http://www.codgik.gov.pl/">CODGiK – Centralny Ośrodek Dokumentacji Geodezyjnej i Kartograficznej</a></li>
            <li><a href="http://ibrbs.pl/mediawiki/index.php/Strona_g%C5%82%C3%B3wna">EWOŚ – Encyklopedia Województwa Śląskiego</a></li>
            <li><a href="http://stat.gov.pl/">GUS – Główny Urząd Statystyczny</a></li>
            <li><a href="http://www.kzgw.gov.pl/">KZGW – Krajowy Zarząd Gospodarki Wodnej</a></li>
            <li><a href="http://www.orsip.pl/geoportal">ORSIP – Otwarty Regionalny System Informacji Przestrzennej (ORSIP)</a></li>
            <li><a href="http://www.wodgik.katowice.pl/">WODGiK – Wojewódzki Ośrodek Dokumentacji Geodezyjnej i Kartograficznej</a></li>
        </ul>
    </section>
</main>